{
  "poet":[
    {
      "poetName":"হেলাল হাফিজ",
      "poemTitle": "নাম ভূমিকায়",
      "poemBody": "তাকানোর মতো করে তাকালেই চিনবে আমাকে।\nআমি মানুষের ব্যাকরণ\nজীবনের পুষ্পিত বিজ্ঞান\nআমি সভ্যতার শুভ্রতার মৌল উপাদান,\nআমাকে চিনতেই হবে\nতাকালেই চিনবেআমাকে।\nআমাকে না চেনা মানে\nমাটি আর মানুষের প্রেমের উপমা সেই\nঅনুপম যুদ্ধকে না চেনা।\nআমাকে না চেনা মানে\nসকালের শিশির না চেনা,\nঘাসফুল,রাজহাঁস,উদ্ভিতনাচেনা।\nগাভিন ক্ষেতের ঘ্রাণ, জলের কসম, কাক\nপলিমাটি চেনা মানে আমাকেই চেনা।\nআমাকেচেনোনা?\nআমি তোমাদের ডাক নাম, উজাড় যমুনা।"
    },
    {
      "poetName":"হেলাল হাফিজ",
      "poemTitle": "ইচ্ছে ছিলো",
      "poemBody": "ইচ্ছে ছিলো তোমাকে সম্রাজ্ঞী করে সাম্রাজ্য বাড়াবো\nইচ্ছে ছিলো তোমাকেই সুখের পতাকা করে\nশান্তির কপোত করে হৃদয়ে উড়াবো।\n\nইচ্ছে ছিলো সুনিপুণ মেকআপ-ম্যানের মতো\nসূর্যালোকে কেবল সাজাবো, তিমিরের সারাবেলা\nপৌরুষের প্রেম দিয়ে তোমাকে বাজাবো, আহা তুমুল বাজাবো।\n\nইচ্ছে ছিলো নদীর বক্ষ থেকে জলে জলে শব্দ তুলে\nরাখবো তোমার লাজুক চঞ্চুতে,\nজন্মাবধি আমার শীতল চোখ\nতাপ নেবে তোমার দু’চোখে।\n\nইচ্ছে ছিলো রাজা হব\nতোমাকে সম্রাজ্ঞী করে সাম্রাজ্য বাড়াবো,\nআজ দেখি রাজ্য আছে\n রাজা আছে\n ইচ্ছে আছে,\nশুধু তুমি অন্য ঘরে।"
    },
    {
      "poetName":"হেলাল হাফিজ",
      "poemTitle": "অহংকার",
      "poemBody": "বুকের সীমান্ত বন্ধ তুমিই করেছো\nখুলে রেখেছিলাম অর্গল,\nআমার যুগল চোখে ছিলো মানবিক খেলা\nতুমি শুধু দেখেছো অনল।\n \nতুমি এসেছিলে কাছে, দূরেও গিয়েছো যেচে\nফ্রিজ শটে স্থির হয়ে আছি,\nতুমি দিয়েছিলে কথা, অপারগতার ব্যথা\nসব কিছু বুকে নিয়ে বাঁচি।\n \nউথাল পাথাল করে সব কিছু ছুঁয়ে যাই\nকোনো কিছু ছোঁয় না আমাকে,\nতোলপাড় নিজে তুলে নিদারুণ খেলাচ্ছলে\nদিয়ে যাই বিজয় তোমাকে।"
    },
    {
      "poetName":"হেলাল হাফিজ",
      "poemTitle": "আমার সকল আয়োজন",
      "poemBody": "আমাকে দুঃখের শ্লোক কে শোনাবে?\nকে দেখাবে আমাকে দুঃখের চিহ্ন কী এমন,\nদুঃখ তো আমার সেই জন্ম থেকে জীবনের\nএকমাত্র মৌলিক কাহিনী।\nআমার শৈশব বলে কিছু নেই\nআমার কৈশোর বলে কিছু নেই,\nআছে শুধু বিষাদের গহীন বিস্তার।\nদুঃখ তো আমার হাত–হাতের আঙুন–আঙুলের নখ\nদুঃখের নিখুঁত চিত্র এ কবির আপাদমস্তক।\nআমার দুঃখ আছে কিন্তু আমি দুখী নই,\nদুঃখ তো সুখের মতো নীচ নয়, যে আমাকে দুঃখ দেবে।\nআমার একেকটি দুঃখ একেকটি দেশলাই কাঠির মতন,\nঅবয়ব সাজিয়েছে ভয়ঙ্কর সুন্দরের কালো কালো অগ্নিতিলকে,\nপাঁজরের নাম করে ওসব সংগোপন\nসাজিয়ে রেখেছি আমি সেফ্টি-ম্যাচের মতো বুকে।"
    },
    {
      "poetName":"হেলাল হাফিজ",
      "poemTitle": "পৃথক পাহাড়ে",
      "poemBody": "আমি আর কতোটুকু পারি ?\nকতোটুকু দিলে বলো মনে হবে দিয়েছি তোমায়,\nআপাতত তাই নাও যতোটুকু তোমাকে মানায়।\nওইটুকু নিয়ে তুমি বড় হও,\nবড় হতে হতে কিছু নত হও\nনত হতে হতে হবে পৃথক পাহাড়,\nমাটি ও মানুষ পাবে, পেয়ে যাবে ধ্রুপদী আকাশ।\nআমি আর কতোটুকু পারি ?\nএর বেশি পারেনি মানুষ।"
    }
    ,
    {
      "poetName":"হেলাল হাফিজ",
      "poemTitle": "দুঃখের আরেক নাম",
      "poemBody": "আমাকে স্পর্শ করো, নিবিড় স্পর্শ করো নারী।\nঅলৌকিক কিছু নয়,\nনিতান্তই মানবিক যাদুর মালিক তুমি\nতোমার স্পর্শেই শুধু আমার উদ্ধার।\nআমাকে উদ্ধার করো পাপ থেকে,\nপঙ্কিলতা থেকে, নিশ্চিত পতন থেকে।\nনারী তুমি আমার ভিতরে হও প্রবাহিত দুর্বিনীত নদীর মতন,\nমিলেমিশে একাকার হয়ে এসো বাঁচি\nনিদারুণ দুঃসময়ে বড়ো বেশি অসহায় একা পড়ে আছি।\nতুমুল ফাল্গুন যায়, ডাকে না কোকিল কোনো ডালে,\nআকস্মিক দু’একটা কুহু কুহু আর্তনা\nপৃথিবীকে উপহাস করে।\nএকদিন কোকিলেরো সুসময় ছিলো, আজ তারা\nআমার মতোই বেশ দুঃসময়ে আছে\nপাখিদের নীলাকাশ বিষাক্ত হয়ে গেছে = সভ্যতার অশ্লীল বাতাসে।\nএখন তুমিই বলো নারীতোমার উদ্যান ছাড়া আমি আর কোথায় দাঁড়াবো।\nআমাকে দাঁড়াতে দাও বিশুদ্ধ পরিপূর্ণতায়,\nব্যাকুল শুশ্রুষা দিয়ে আমাকে উদ্ধার করো\nনারী তুমি শৈল্পিক তাবিজ,\nএতোদিন নারী ও রমনীহীন ছিলাম বলেই ছিলো\nদুঃখের আরেক নাম হেলাল হাফিজ।"
    }
    ,{
      "poetName":"হেলাল হাফিজ",
      "poemTitle": "প্রস্থান",
      "poemBody": "এখন তুমি কোথায় আছো কেমন আছো, পত্র দিয়ো৷\nএক বিকেলে মেলায় কেনা খামখেয়ালী তাল পাখাটা\nখুব নিশীথে তোমার হাতে কেমন আছে, পত্র দিয়ো৷\nক্যালেন্ডারের কোন পাতাটা আমার মতো খুব ব্যথিত\nডাগর চোখে তাকিয়ে থাকে তোমার দিকে, পত্র দিয়ো৷\nকোন কথাটা অষ্টপ্রহর কেবল বাজে মনের কানে\nকোন স্মৃতিটা উস্কানি দেয় ভাসতে বলে প্রেমের বানে\nপত্র দিয়ো, পত্র দিয়ো৷\n\nআর না হলে যত্ন করে ভুলেই যেয়ো, আপত্তি নেই৷\nগিয়ে থাকলে আমার গেছে, কার কী তাতে?\nআমি না হয় ভালোবেসেই ভুল করেছি ভুল করেছি,\nনষ্ট ফুলের পরাগ মেখে\nপাঁচ দুপুরের নির্জনতা খুন করেছি, কী আসে যায়?\n\nএক জীবনে কতোটা আর নষ্ট হবে,\nএক মানবী কতোটা আর কষ্ট দেবে"
    }
  ,{
      "poetName":"হেলাল হাফিজ",
      "poemTitle": "ভূমিহীন কৃষকের গান",
      "poemBody": "দুই ইঞ্চি জায়গা হবে?\nবহুদিন চাষাবাদ করিনা সুখের।\n\nমাত্র ইঞ্চি দুই জমি চাই\nএর বেশী কখনো চাবো না,\nযুক্তিসঙ্গত এই জৈবনিক দাবি খুব বিজ্ঞানসম্মত\nতবু ওটুকু পাবো না\nএমন কী অপরাধ কখন করেছি!\n\nততোটা উর্বর আর সুমসৃণ না হলেও ক্ষতি নেই\n ক্ষোভ নেই লাবন্যের পুষ্টিহীনতায়,\nযাবতীয় সার ও সোহাগ দিয়ে\nএকনিষ্ঠ পরিচর্যা দিয়ে\nযোগ্য করে নেবো তাকে কর্মিষ্ঠ কৃষকের মত।\n\nএকদিন দিন চলে যাবে মৌসুম ফুরাবে,\n জরা আর খরায় পীড়িত খাঁ খাঁ\n অকর্ষিত ওলো জমি\n কেঁদে-কেটে কৃষক পাবে না।"
    }
  ,
    {
      "poetName":"হেলাল হাফিজ",
      "poemTitle": "অনির্ণীত নারী",
      "poemBody": "নারী কি নদীর মতো\nনারী কি পুতুল,\nনারী কি নীড়ের নাম\nটবে ভুল ফুল।\n\nনারী কি বৃক্ষ কোনো\nনা কোমল শিলা,\nনারী কি চৈত্রের চিতা\nনিমীলিত নীলা।"
    }

  ,
    {
      "poetName":"হেলাল হাফিজ",
      "poemTitle": "অমিমাংসিত সন্ধি",
      "poemBody": "তোমাকে শুধু তোমাকে চাই, পাবো?\nপাই বা না পাই এক জীবনে তোমার কাছেই যাবো।\n\nইচ্ছে হলে দেখতে দিও, দেখো\nহাত বাড়িয়ে হাত চেয়েছি রাখতে দিও, রেখো\n\nঅপূণতায় নষ্টে-কষ্টে গেলো\nএতোটা কাল, আজকে যদি মাতাল জোয়ার এলো\nএসো দু’জন প্লাবিত হই প্রেমে\nনিরাভরণ সখ্য হবে যুগল-স্নানে নেমে।\n\nথাকবো ব্যাকুল শর্তবিহীন নত\nপরস্পরের বুকের কাছে মুগ্ধ অভিভূত।"
    }
  ,
    {
      "poetName":"হেলাল হাফিজ",
      "poemTitle": "ফেরীঅলা",
      "poemBody": "কষ্ট নেবে কষ্ট\nহরেক রকম কষ্ট আছে\nকষ্ট নেবে কষ্ট !\n\nলাল কষ্ট নীল কষ্ট কাঁচা হলুদ রঙের কষ্ট\nপাথর চাপা সবুজ ঘাসের সাদা কষ্ট,\nআলোর মাঝে কালোর কষ্ট\n‘মালটি-কালার’ কষ্ট আছে\nকষ্ট নেবে কষ্ট ।\n\nঘরের কষ্ট পরেরর কষ্ট পাখি এবং পাতার কষ্ট\n দাড়ির কষ্ট\nচোখের বুকের নখের কষ্ট,\nএকটি মানুষ খুব নীরবে নষ্ট হবার কষ্ট আছে\nকষ্ট নেবে কষ্ট ।\n\nপ্রেমের কষ্ট ঘৃণার কষ্ট নদী এবং নারীর কষ্ট\nঅনাদর ও অবহেলার তুমুল কষ্ট,\nভুল রমণী ভালোবাসার\nভুল নেতাদের জনসভার\nহাইড্রোজনে দুইটি জোকার নষ্ট হবার কষ্ট আছে\nকষ্ট নেবে কষ্ট ।\n\nদিনের কষ্ট রাতের কষ্ট\nপথের এবং পায়ের কষ্ট\nঅসাধারণ করুণ চারু কষ্ট ফেরীঅলার কষ্ট\nকষ্ট নেবে কষ্ট ।\n\nআর কে দেবে আমি ছাড়া\nআসল শোভন কষ্ট,\nকার পুড়েছে জন্ম থেকে কপাল এমন\nআমার মত ক’জনের আর\nসব হয়েছে নষ্ট,\nআর কে দেবে আমার মতো হৃষ্টপুষ্ট কষ্ট ।"
    }
  ,
    {
      "poetName":"হেলাল হাফিজ",
      "poemTitle": "একটি পতাকা পেলে",
      "poemBody": "কথা ছিলো একটি পতাকা পেলে\nআমি আর লিখবো না বেদনার অঙ্কুরিত কষ্টের কবিতা\n\nকথা ছিলো একটি পতাকা পেলে\nভজন গায়িকা সেই সন্ন্যাসিনী\nসবিতা মিস্ট্রেস\nব্যর্থ চল্লিশে বসে বলবেন,–’পেয়েছি, পেয়েছি’।\n\nকথা ছিলো একটি পতাকা পেলে\nপাতা কুড়োনির মেয়ে শীতের সকালে\nওম নেবে জাতীয় সংগীত শুনে পাতার মর্মরে।\n\nকথা ছিলো একটি পতাকা পেলে\nভূমিহীন মনুমিয়া গাইবে তৃপ্তির গান জ্যৈষ্ঠে-বোশেখে,\nবাঁচবে যুদ্ধের শিশু সসন্মানে সাদা দুতে-ভাতে।\n\nকথা ছিলো একটি পতাকা পেলে\nআমাদের সব দুঃখ জমা দেবো যৌথ-খামারে,\n\nসম্মিলিত বৈজ্ঞানিক চাষাবাদে সমান সুখের ভাগ\n\nসকলেই নিয়ে যাবো নিজের সংসারে।"
    }
  ,
    {
      "poetName":"হেলাল হাফিজ",
      "poemTitle": "দুঃসময়ে আমার যৌবন",
      "poemBody": "মানব জন্মের নামে হবে কলঙ্ক হবে\nএরকম দুঃসময়ে আমি যদি মিছিলে না যাই,\nউত্তর পুরুষে ভীরু কাপুরুষের উপমা হবো\nআমার যৌবন দিয়ে এমন দুর্দিনে আজ\nশুধু যদি নারীকে সাজাই।"
    }
  ]
}